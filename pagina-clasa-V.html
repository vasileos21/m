<!DOCTYPE html PUBLIC "-//W3C//DTD HTML 4.01 Transitional//EN">
<html>
<head>
  <title>lectia1</title>
  <meta http-equiv="content-type" content="text/html; charset=UTF-8">
</head>
<body style="background-color: rgb(192, 192, 192); color: rgb(0, 0, 0);"
 alink="#0000ee" link="#0000ee" vlink="#551a8b">
&nbsp; <b><big><big><big><big><big><big><font color="#6600cc"><small><small
 style="color: rgb(0, 0, 0);"><small>Botezul Domnului</small></small></small><br>
</font></big></big></big></big></big></big></b><br>
<div style="text-align: justify;">&nbsp;&nbsp;&nbsp;&nbsp;&nbsp;&nbsp;
Praznicul Botezului Domnului este sărbătorit la 6 ianuarie. El este
numit în popor şi Boboteaza, iar în limbaj teologic-liturgic are şi
denumirile de Teofanie sau Epifanie (Arătarea Domnului). Mântuitorul
Iisus Hristos a crescut în Galileea, în cetatea Nazaret, tăinuindu-Şi
înaintea oamenilor puterea şi înţelepciunea dumnezeirii Sale până la
vârsta de 30 de ani, pentru că la iudei se socotea a fi o necuviinţă,
ca să primească cineva vrednicia de învăţător sau de preot înainte de
30 de ani.
De aceea, nu Şi-a început Hristos propovăduirea până la acea vârstă; ci
locuia în Nazaret cu Preacurata Sa Mamă şi cu Dreptul Iosif, care era
tâmplar şi cu el împreună Se şi ostenea la lucrul tâmplăriei. Dar,
murind Dreptul Iosif, Domnul lucra singur cu mâinile Sale, câştigând
hrană pentru Sine şi pentru Preacurata Sa Mamă, ca să ne înveţe pe noi
a nu ne lenevi, nici a mânca pâinea în zadar.
Împlinind 30 de ani şi venind vremea să Se arate lui Israel, atunci ,,a
fost cuvântul lui Dumnezeu către Ioan, fiul lui Zaharia, în pustie”,
trimiţându-l să înceapă a boteza cu apă. Şi i-a dat lui şi un semn,
după care putea să-L recunoască pe Mesia, Cel ce atunci venise în lume,
precum singur Botezătorul ne spune, zicând: „Cel ce m-a trimis să botez
cu apă, Acela mi-a zis: Peste Care vei vedea Duhul coborându-Se şi
rămânând peste El, Acela este Cel ce botează cu Duh Sfânt” (Ioan 1,
33).
Deci, ascultând Sfântul Ioan cuvântul lui Dumnezeu, a venit la râul
Iordan, propovăduind botezul pocăinţei spre iertarea păcatelor, el
fiind acela despre care zisese prorocul Isaia mai înainte: „Eu sunt
glasul celui ce strigă în pustie: Pregătiţi calea Domnului, drepte
faceţi-I cărările” (cf. Ioan 1, 23; Isaia 40, 3). Şi veneau la el
oameni din toate ţinuturile Iudeei şi ale Ierusalimului şi se botezau
în râul Iordan, mărturisindu-şi păcatele.
Atunci, a venit la Iordan şi Iisus, din Galileea, ca să fie botezat de
către Ioan. Iar în acea vreme, Ioan tocmai spunea poporului: „Vine după
mine Cel mai tare decât mine, Căruia nu sunt vrednic să-I dezleg
curelele încălţămintelor Lui. Că eu v-am botezat cu apă, iar Acela vă
va boteza cu Duhul Sfânt” (cf. Luca 3, 16). Deci, a venit Iisus să Se
boteze, deşi nu îi trebuia Botezul, ca Unul Care era curat şi
neîntinat, născut din Preacurată şi Preasfântă Maică-Fecioară, fiind El
Însuşi izvorul a toată curăţia şi sfinţenia.
Însă, ca Cel ce a luat asupra Sa păcatele lumii întregi, ca „Miel al
lui Dumnezeu, Care ridică păcatul lumii” (Ioan 1, 29), a venit la râu,
ca să le spele pe ele cu botezul pocăinţei. A venit la ape, ca să
sfinţească firea apelor; a venit să Se boteze, ca să ne pregătească
nouă scăldătoarea Sfântului Botez; a venit la Ioan, ca acesta să fie
pentru El martor nemincinos, ca unul care a văzut pe Duhul Sfânt
pogorându-Se peste El când Se boteza, şi a auzit glasul Tatălui din
cer.
Şi L-a cunoscut Ioan cu duhul şi se smerea pe sine, zicând: „Eu am
trebuinţă să fiu botezat de Tine, şi Tu vii la mine?” (Matei 3, 13). Şi
Ioan avea trebuinţă cu adevărat de botezul cel de la Domnul, ca unul
care era în păcatul neascultării, cel adus de Adam asupra a tot neamul
omenesc. Dar Domnul a zis către el: „Lasă acum, că aşa se cuvine nouă
să împlinim toată dreptatea” (Matei 3, 15).
Ca şi cum ar fi zis: „Mi Se cade Mie să împlinesc şi această poruncă a
lui Dumnezeu”. Că poruncă a Lui era cu adevărat botezul lui Ioan,
precum tâlcuieşte Sfântul Ioan Gură de Aur.
Şi s-a botezat Iisus fiind de 30 de ani, de vreme ce la vârsta de 30 de
ani oamenii se pleacă mai cu uşurinţă la tot păcatul, după cum grăieşte
Sfântul Ioan Gură de Aur: „Cea dintâi vârstă, a copilăriei, are multă
neştiinţă şi nebunie; cea de a doua vârstă, a tinereţilor, cu poftă
trupească se aprinde; iar cea de treizeci de ani, vârsta bărbatului
desăvârşit, aceasta robeşte pe om tuturor păcatelor. De aceea, şi
Hristos Domnul a aşteptat până la această vârstă ca să Se boteze, ca la
toate vârstele să împlinească voia Domnului şi să sfinţească firea
noastră şi să ne dea putere ca să biruim patimile şi să putem scăpa de
păcatele cele de moarte.”
Iar, după Botezul Său, Domnul a ieşit îndată din apă, adică n-a zăbovit
în apă. Sfântul Ioan Botezătorul, pe cel pe care îl boteza, îl afunda
în apă până la grumaji şi-l ţinea aşa până ce îşi mărturisea toate
păcatele şi atunci îl lăsa pe el şi ieşea din apă. Dar Hristos, fiind
fără de păcat, n-a zăbovit în apă; de aceea Evanghelia zice că a ieşit
îndată din apă (cf. Marcu 1, 10).
Şi ieşind Domnul din ape, I s-au deschis Lui cerurile, strălucind de
sus o lumină în chip de fulger, iar Duhul lui Dumnezeu S-a coborât
peste El, în chip de porumbel (cf. Marcu 1, 10). Că, precum în zilele
lui Noe micşorarea apelor a vestit-o porumbelul, tot aşa şi aici,
micşorarea păcatului s-a vestit prin chipul porumbelului.
Şi Duhul Sfânt S-a arătat în acest chip, fiindcă această pasăre este
curată şi iubitoare de oameni şi blândă şi fără răutate şi nu stă în
locuri întinate. Aşa şi Duhul Sfânt este izvor al curăţiei, izvor adânc
al iubirii de oameni, învăţător al blândeţilor, vistier al bunătăţilor
şi fuge de la cel ce se tăvăleşte în mocirla păcatului, fără de
pocăinţă.
Şi pogorându-Se Duhul Sfânt, ca un porumbel, peste Iisus Hristos, s-a
auzit un glas din cer, zicând: „Acesta este Fiul Meu cel iubit, întru
Care am binevoit” (Matei 3, 17). Acesta era glasul Tatălui din cer,
care întregea descoperirea Preasfintei Treimi. Astfel, sărbătoarea se
numeşte pe drept şi Epifanie sau Teofanie, adică Arătare, pentru că, pe
de o parte, Iisus Hristos Se arată lumii, fiind mărturisit de Prorocul
şi Botezătorul Ioan, iar pe de altă parte Se arată lumii pentru întâia
dată în chip limpede taina Sfintei Treimi, cunoaşterea adevăratului
Dumnezeu şi calea mântuirii, aşa cum ne arată şi Troparul sărbătorii:
În Iordan botezându-Te Tu, Doamne, închinarea Treimii S-a arătat; că
glasul Părintelui a mărturisit Ţie, Fiu iubit pe Tine numindu-Te, şi
Duhul în chip de porumbel a adeverit întărirea cuvântului. Cel ce Te-ai
arătat, Hristoase Dumnezeule şi lumea ai luminat, slavă Ţie.
<br>
</div>
<br>
<span style="color: rgb(204, 0, 0);">https://jurnalspiritual.eu/ioan-botezatorul-si-botezul-domnului
</span><br style="color: rgb(204, 0, 0);">
<span style="color: rgb(204, 0, 0);">https://basilica.ro/%E2%80%A0-botezul-domnului-boboteaza-dumnezeiasca-aratare
</span><br style="color: rgb(204, 0, 0);">
<span style="color: rgb(204, 0, 0);">https://doxologia.ro/viata-bisericii/predici/sfantul-nicolae-velimirovici-botezul-lui-iisus-taina-curatirii-nemuririi</span>
<br>
<img alt="a" src="maica%20domnului.gif"
 style="width: 209px; height: 274px;"><br>
<audio controls=""> <source src="Ioan%20Botezatoru.mp3"
 type="audio/mpeg">
</source> <br>
<br>
<spacer align="left">&nbsp;<a href="dreapta.html">
</a> <br>
</audio> <br>
<br>
<a href="index.html"><img src="back.jpg" alt="" height="42" width="55">
</a><br>
<br>
<br>
</body>
</html>
